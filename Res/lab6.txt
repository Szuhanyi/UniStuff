1. Írjunk rekurzív algoritmust, amely kiír egy n természetes számot törzstényezőkre bontva!

2. Írjunk rekurzív algoritmust, amely ellenőrzi, hogy egy beolvasott szám tökéletes szám-e
 (egyenlő-e a nála kisebb osztóinak összegével)!


3. Írjunk rekurzív algoritmust, amely kiszámítja egy n-ed fokú polinom értékét egy adott x pontban!

4. Írjunk rekurzív algoritmust, amely kiszámítja n természetes szám legnagyobb közös osztóját!

5. Írjunk rekurzív algoritmust, amely kiszámítja az Ackermann-függvény értékét adott m és n értékekre:

    Ack(0, n) = n + 1, nN

    Ack(m, 0) = Ack(m – 1, 1) mN*

    Ack(m, n) = Ack(m – 1, Ack(m, n – 1)) m, nN*.


6. Írjunk rekurzív algoritmust, amely kiszámítja az n-edik Fibonacci-számot.
    Hasonlítsuk össze a megfelelő iteratív algoritmus futási idejét ennek az algoritmusnak a futási idejével!


7. Írjunk rekurzív algoritmust, amely átalakít egy, a 16-os számrendszerben megadott számot a 10-es számrendszerbe!


8. Írjunk rekurzív algoritmust, amely generálja egy adott n szám minden partícióját. Azok közül a partíciók közül,
    amelyek csak a tagok sorrendjében különböznek, csak egyet kell kiírnunk.



